OATULLUS.

Sed conubia laeta, sed optatos hymenaeos,

Quae cuncta aerei discerpunt irrita venti.

Tum jam nulla viro juranti femina credat,

Nulla viri speret sermones esse fideles 3 145
Queis dum aliquid cupiens animus ¹praegestit apisci,
Nil metuunt jurare, nihil promittere parcunt,

Sed, simul ac cupidae mentis satiata libido est,
Dicta nihil metuere, nihil perjuria curant.

Certe ego te in medio versantem turbine leti 150
Eripui et potius germanum¹ amittere crevi,

Quam tibi fallaci supremo in temporedeessem.

Pro quo dilaceranda feris dabor alitibusque

Praeda, neque injecta tumulabor mortua terra
Quaenam te genuit sola sub rupe leaena, 155
Qtrod mare conceptum spumantibus exspuit undis, .'
Quae Syrtis, quae Scylla rapax, quae vasta Charybdis,
Talia qui reddis pro dulci praemia vital

Si tibi non cordi fuerant conubia nostra,

Saeva quod horrebas prisci praecepta parentis, 160
At tamen in vestras potuisti ducere sedes,

Quae tibi jucundo famularer serva labore,

Candida permulcens liquidis vestigia lymphis
Purpureave tuum consternens veste cubile.

sed quid ego ignaris nequiquam conquerar auris, 165
Exsternata male, quae nullis sensibus auctae

Nec missas audire queunt nec reddere vocesl

Ille autem prope jam mediis versatur in undis,
Nec quisquam apparet vacua mortalis in alga.

Sic nimis insultans extremo tempore saeva ’ 170
Fors etiam nostris invidit questibus aures

 

